# Тестове завдання на позицію React Developer

## Мета завдання

Створити веб-додаток, який дозволить користувачам переглядати список героїв Star Wars, а також детальну інформацію про космічні кораблі та фільми, пов'язані з кожним героєм. Додаток повинен використовувати останню версію Next.js для структури додатку, Axios для запитів до API та React Flow для візуалізації інформації у вигляді графа.

## Основні вимоги

### Список героїв
- Використовуючи API `sw-api.starnavi.io`, відобразіть список усіх героїв Star Wars.
- Список повинен бути пагінованим або мати можливість infinite scroll, за вашим вибором.

### Детальна інформація про героя
- При кліку на конкретного героя відображайте детальну інформацію у вигляді графа, де:
    - Головна нода - обраний герой.
    - Від героя ведуть зв'язки до фільмів, у яких він з'являється.
    - Від кожного фільму ведуть зв'язки до космічних кораблів, на яких герой подорожував.

## Технології

- **Основний фреймворк**: Next.js
- **Запити до API**: Axios (рекомендується, але можна обрати інший)
- **UI бібліотека**: Chakra UI або Tailwind (за вибором)
- **Візуалізація графів**: React Flow
- **Тестування**: Jest або ViTest
- **Буде плюсом**: використання turborepo

## Як працювати з StarWars API

- Можна ознайомитись за посиланням: [sw-api.starnavi.io/documentation](https://sw-api.starnavi.io/documentation)

## На що ми звертаємо увагу під час перевірки вашого завдання

1. **Код**
    - Чистий, добре структурований та коментований код.
    - Коментарі написані англійською мовою.
    - Іменування модулів, класів, функцій та змінних повинно бути зрозумілим не тільки вам, але й іншим розробникам. Рекомендується використовувати повні імена та уникати скорочень.

2. **Тести**
    - Основні компоненти та логіка повинні бути покриті юніт-тестами.
    - При запуску тестів не повинно відбуватися запитів на API.
   
3. **SOLID, DRY, KISS**
    - Дотримання принципів SOLID, DRY, KISS при розробці завдання та в цілому.

4. **Архітектура**
    - Використання патернів проектування там, де це доцільно.
    

## Очікуваний результат

- Посилання на GitHub/GitLab з вихідним кодом проекту, тестовими сценаріями, README з інструкціями з запуску проекту та тестів.
- Посилання на розгорнуту версію вашого завдання на [vercel.com](https://vercel.com/) для візуального огляду.
- Додатковий бонус, якщо ви знімете коротке відео англійською з презентацією роботи вашої системи і поясненням вашого підходу до реалізації.
    - Відео потрібно, щоб швидше зрозуміти, як ви можете пояснювати свої думки і рішення, оскільки комунікація дуже важлива при роботі в команді.
    - Для запису відео ви можете використовувати [loom.com](https://loom.com) або безкоштовну альтернативу [screenity](https://chrome.google.com/webstore/detail/screenity-screen-recording/).

## Додатково

- Приділіть увагу UX/UI додатку. Інтерфейс повинен бути інтуїтивно зрозумілим та зручним для користувача.
- Можливість перегляду деталей без перезавантаження сторінки буде плюсом.

Бажаємо успіху!
